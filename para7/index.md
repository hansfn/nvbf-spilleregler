---
title: 7 Spillets struktur
parent: Kapittel 3
---
<details open markdown="block">
  <summary>
    Regeloversikt
  </summary>
  {: .text-delta }
- TOC
{:toc}
</details>

# 7 Spillets struktur
{: #r7 .no_toc}

## 7.1 Myntkast
{: #r7-1}

Før kampen foretar førstedommeren et myntkast for å avgjøre hvem som skal serve først 
og hvilken side av nettet lagene skal spille på i det første settet.
([12.1.1](../para12/#r12-1-1)).

Dersom det skal spilles et avgjørende sett, skal det foretas et nytt myntkast.
([6.3.2](../para6/#r6-3-2))

### 7.1.1
{: #r7-1-1}
Myntkastet finner sted i nærvær av de to lagenes kapteiner.
([5.1](../para5/#r5-1)).

### 7.1.2
{: #r7-1-2}
Den som vinner myntkastet velger:

*enten*

#### 7.1.2.1 
{: #r7-1-2-1}
retten til å serve eller til å motta serven 
([12.1.1](../para12/#r12-1-1))

*eller*

#### 7.1.2.2
{: #r7-1-2-2}
banehalvdel.

Den som taper får det gjenstående alternativet.

## 7.2 Offisiell opvarming
{: #r7-2}

### 7.2.1
{: #r7-2-1}
Før kampen har lagene rett til en 6-minutters oppvarmingsperiode på nettet samtidig 
dersom de tidligere har hatt en annen spillebane til disposisjon. Har de ikke hatt det,
kan de få 10 minutter.[^1]

### 7.2.2
{: #r7-2-2}
Dersom én av kapteinene ber om separat oppvarming på nettet, kan lagene få 3 minutter
eller 5 minutter hver.

### 7.2.3
{: #r7-2-3}
Dersom lagene har separat oppvaring på nettet, skal det laget som starter å serve også 
være det første laget med nettoppvarming

## 7.3 Lagets startoppstilling
{: #r7-3}
### 7.3.1
{: #r7-3-1}
Det skal alltid være seks spillere pr. lag i spill.
([6.4.3](../para6/#r6-4-3)).

Lagets startoppstilling indikerer spillernes rotasjonsorden på banen. Denne 
rotasjonsorden skal beholdes gjennom hele settet.
([7.6](#r7-6)).

### 7.3.2
{: #r7-3-2}
Før starten på hvert sett skal treneren levere startoppstillingen for sitt lag på en 
oppstillingsslipp eller via nettbrett dersom dette benyttes. Oppstillingsslippen leveres 
korrekt utfylt og underskrevet til andredommeren eller sekretæren – eller eletronisk 
direkte til sekretær.
([5.2.3.1](../para5/#r5-2-3-1), [24.3.1](../para24/#r24-3-1), [27.2.1.2](../para27/#r27-2-1-2)).

### 7.3.3
{: #r7-3-3}
Spillerne som ikke er med i startoppstillingen i et sett er innbyttespillere i det settet 
(med unntak av liberoene).
([7.3.2](#r7-3-2), [15.5](../para15/#r15-5))

### 7.3.4
{: #r7-3-4}
Etter at oppstillingsslippen er levert til andredommeren eller sekretæren, tillates ingen 
endringer i oppstillingen uten at det foretas et vanlig spillerbytte.
([15.2.2](../para15/#r15-2-2), [15.5](../para15/#r15-5)).

### 7.3.5
{: #r7-3-5}
Uoverensstemmelser mellom spillernes posisjon på banen og oppstillingsslippen 
behandles slik: ([24.3.1](../para24/#r24-3-1))

#### 7.3.5.1
{: #r7-3-5-1}
dersom en slik uoverensstemmelse oppdages før settet har startet, skal spillerne flytte til 
posisjonene angitt på oppstillingsslippen. Det er ingen sanksjon for dette.
([7.3.2](#r7-3-2))

#### 7.3.5.2
{: #r7-3-5-2}
dersom en før settet har startet oppdager at en spiller på  banen ikke står på 
oppstillingsslippen for dette settet, skal spilleren erstattes med spilleren som står på  
oppstillingsslippen. Det er ingen sanksjon for dette.
([7.3.2](#r7-3-2))

#### 7.3.5.3
{: #r7-3-5-3}
dersom treneren imidlertid ønsker å beholde spiller(e) på banen som ikke står på 
oppstillingsslippen, må han/hun anmode om regulært(e) spillerbytte(r), som så vil bli 
notert i kampskjemaet.

Dersom uoverensstemmelsen mellom spillernes posisjon og oppstillingsslippen blir 
oppdaget senere, må laget som står feil sørge for at de står riktig oppstilt. Motstanderen 
beholder poengene. I tillegg får de ett poeng og serven. Alle poeng skåret av laget som 
sto feil oppstil blir kansellert fra det øyeblikk feilen oppsto.
([15.2.2](../para15/#r15-2-2))

#### 7.3.5.4
{: #r7-3-5-4}
Dersom det oppdages at en spiller, som ikke er på spillerlisten i kampskjemaet, står på 
banen, får motstanderen ett poeng og serven. Laget som har en gjort feilen taper alle 
poeng med denne spilleren på banene og/eller sett (0:25, om nødvendig) som laget har 
vunnet med denne spilleren på banene. De må også levere en ny oppstillingsslipp og 
sette en registrert spiller på banene.

## 7.4 Posisjoner
{: #r7-4}
I det øyeblikket serveren slår ballen, skal begge lagene være innenfor sine egne 
banehalvdeler (med unntak av serveren). Spillerne på det mottakende laget må stå
i korrekt rotasjonsorden. Spillerne på servende laget, derimot, kan stå fritt
innenfor eget spilleplan uten tanke på rotasjonsorden, når serven går.
([7.6.1](#r7-6-1), [8.1](../para8/#r8.1), [12.4](../para12/#r12-4))

### 7.4.1 
{: #r7-4-1}
Spillernes posisjoner er nummerert slik:
#### 7.4.1.1
{: #r7-4-1-1}
de tre spillerne ved nettet er frontspillere og inntar posisjonene
4 (til venstre foran),
3 (i midten foran) og 
2 (til høyre foran).
#### 7.4.1.2
{: #r7-4-1-2}
de tre andre er bakspillere og inntar posisjonene 
5 (bak til venstre),
6 (bak i midten) og
1 (bak til høyre).

### 7.4.2
{: #r7-4-2}
Spillernes innbyrdes posisjoner:
#### 7.4.2.1
hver bakspiller må plassere seg lengre fra nettet enn den tilsvarende frontspilleren.

#### 7.4.2.2
både frontspillerne og bakspillerne må sidelengs stå plassert i overensstemmelse med 
rekkefølgen omtalt i Regel 7.4.1.

### 7.4.3
{: #r7-4-3}
Spillernes posisjoner bestemmes og kontrolleres ut fra føttenes plassering på gulvet som 
følger: (fig. 4)

#### 7.4.3.1
{: #r7-4-3-1}
hver bakspiller må være på linje med eller ha minst en fot lengre fra midtlinjen enn den 
fremste foten til den korresponderende frontspiller;
([1.3.3](../para1/#r1-3-3))

#### 7.4.3.2
{: #r7-4-3-2}
hver høyre (venstre) sidespiller må være like nært eller ha minst en del av foten 
nærmere den høyre (venstre) sidelinjen enn foten som er lengst unna den høyre 
(venstre) sidelinjen til de andre spillerne i den rekken.
([1.3.2](../para1/#r1-3-2))

### 7.4.4
{: #r7-4-4}
Når ballen er servet, kan spillerne forflytte seg omkring og innta en hvilken som helst 
posisjon på sin egen banehalvdel og i frisonen.

## 7.5 Oppstillingsfeil
{: #r7-5}
(Fig. 4, fig. 11 (13))

### 7.5.1
{: #r7-5-1}
Laget begår en oppstillingsfeil dersom en spiller ikke er i rett posisjon i det øyeblikket 
ballen blir slått av serveren. Dersom en spiller er på banen på grunn av et ulovlig 
spillerbytte, og spillet gjennopptas teller dette som en oppstillingsfeil med 
konsekvensene av et ulovlig spillerbytte.
([7.3](#r7-3), [7.4](#r7-4)).

### 7.5.2
{: #r7-5-2}
Dersom serveren begår en servefeil i det øyeblikk ballen slås, skal denne feilen regnes 
foran en eventuell oppstillingsfeil.
([12.4](../para12/#r12-4), [12.7.1](../para12/#r12-7-1))

### 7.5.3
{: #r7-5-3}
Dersom serven blir feil etter serveslaget, er det oppstillingsfeilen som teller.
([12.7.2](../para12/#r12-7-2))

### 7.5.4
{: #r7-5-4}
En oppstillingsfeil får følgende konsekvenser:
#### 7.5.4.1
{: #r7-5-4-1}
laget straffes med at motstander får serve og et poeng;
([6.13](../para6/#r6-13))
#### 7.5.4.2
{: #r7-5-4-2}
spillernes posisjoner blir rettet.
([7.3](#r7-3), [7.4](#r7-4))

## 7.6 Rotasjon
{: #r7-6}

### 7.6.1
{: #r7-6-1}
Rotasjonsordenen er bestemt ut fra lagets startoppstilling og kontrolleres gjennom 
serverekkefølgen og spillernes posisjoner gjennom settet.
([7.3.1](#r7-3-1), [7.4.1](#r7-4-1), [12.2](../para12/#r12-2))

### 7.6.2
{: #r7-6-2}
Når det mottakende laget har vunnet retten til å serve, skal lagets spillere rotere én 
posisjon med klokka: spilleren i posisjon 2 roterer til posisjon 1 for å serve, spilleren i 
posisjon 1 roterer til posisjon 6, osv.
([12.2.2.2](../para12/#r12-2-2-2))

## 7.7 Rotasjonsfeil
{: #r7-7}
(Fig. 11 (13))

### 7.7.1
{: #r7-7-1}
En feil i rotasjonsordenen er begått når feil spiller server. Dette fører til følgende 
konsekvenser:
([7.6.1](#r7-6-1), [12](../para12/#r12))

#### 7.7.1.1
{: #r7-7-1-1}
sekretæren stopper spillet med signal (for eksempel buzzer), laget straffes ved at 
motstander får serve og et poeng;
([6.1.3](../para6/#r6-1-3))

Dersom rotasjonsfeilen blir oppdaget etter en fullført ballveksling som startet med en 
rotasjonsfeil, skal motstander tildeles bare ett poeng, uavhengig av resultatet av 
ballvekslingen

#### 7.7.1.2
{: #r7-7-1-2}
spillernes rotasjonsorden blir korrigert.
([7.6.1](#r7-6-1))

### 7.7.2
{: #r7-7-2}
I tillegg skal sekretæren fastslå nøyaktig når feilen ble begått. Alle poeng som det 
feilende lag har oppnådd etter det, skal strykes. Motstandernes poeng forblir uendret.

Dersom det ikke lar seg gjøre å fastslå når feilen oppstod, skal ingen poeng strykes, og 
eneste sanksjon er at motstander får serve og et poeng;
([27.2.2.2](../para27/#r27-2-2-2))

## Fotnoter

[^1]:
    I verdensomfattende FIVB og offisielle konkurranser vil lagene bli gitt
    10 minutt felles oppvarming på nettet.
